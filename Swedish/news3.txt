FROM: https://www.dn.se/ekonomi/sa-paverkas-branslepriset-av-det-nya-spelet-om-oljan/
Om man tittar ett knappt år bakåt har oljepriset sjunkit ganska kraftigt. Förra sommaren kostade ett fat Nordsjöolja en bit över 110 dollar. Sedan dess har kurvan pekat nedåt och härom veckan närmade sig priset 70 dollar.
Den nedgången har gjort de oljeproducerande Opecländerna obekväma. Opec, eller Opec+ som en utökad variant av sammanslutningen kallas, står för ungefär 40 procent av den globala oljeproduktionen.
Saudiarabien är den mest tongivande medlemmen i oljekartellen och gick i spetsen för veckans oväntade utspel: Oljeproduktionen ska minska. Det fick priset att stiga snabbt till över 80 dollar per fat.
Då och då fattar Opec beslut om att minska sin oljeproduktion, och det tolkas ofta som ett defensivt drag. Det brukar vara ett sätt att hejda fler prisfall.
Men den här gången ligger ett nytt politiskt spel också bakom besluten som komplicerar saker.
USA är förstås en nyckelspelare. Trots att landet är en av världens största oljeproducenter står det utanför Opec, och driver ofta en annan linje. Det senaste året har USA sålt många miljoner fat från sin stora oljereserv för att pressa priserna på världsmarknaden. Men sättet som USA:s regering har hanterat oljereserven har också väckt stigande irritation bland Opecländer som Saudiarabien.
Ja. Saudiarabien har dessutom andra motparter än USA att ta hänsyn till. Ryssland, som är medlem i Opec+, är förstås en annan nyckelspelare som försöker hantera omvärldens olika sanktioner. Och Kina är en allt viktigare kund som inte alltid har samma önskemål som USA.
Storpolitiken kring oljan håller alltså på att skifta.Samtidigt förändras ekonomin och den tekniska utvecklingen kring oljeindustrin. Tack vare en boom i skifferoljeindustrin har USA dominerat världsmarknaden de senaste 15 åren. Men den snabba utvecklingen – och investeringsruschen – är nu över. Klimatfrågan spelar in, liksom det nya ränteläget.
Det talar för att maktbalansen skiftar till Opecs fördel. Den marknadsmakten testar Opec nu.Flera saker talar för det. Mer makt hos Opec är en faktor. Men en annan viktig sak är att Kinas ekonomi väntas gå väldigt starkt i år, efter att landet övergav sina drakoniska covidrestriktioner. Biltrafiken i Kina ökar snabbt och det kan pressa upp oljepriset på världsmarknaden.
Många bedömare tror därför att oljepriset kommer att stiga inom de kommande månaderna. Investmentbanken Goldman Sachs spår till exempel att priset kommer att nå över 90 dollar per fat senare i år.
Mindre rörelser i oljepriset påverkar inte kostnaden att tanka bilen särskilt mycket i Sverige eftersom bensin och diesel till väldigt stor del fasta skatter hos oss. Dessutom kan kronans värde mot dollarn – all olja handlas i dollar – både stiga och sjunka.
Förra året hade vi dieselpriser som låg nära 28 kronor per liter, som mest. Dagens nivå är 22–23 kronor, delvis eftersom skatten har sänkts en aning.
