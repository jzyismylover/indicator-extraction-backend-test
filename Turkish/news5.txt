FROM:https://www3.nhk.or.jp/nhkworld/tr/news/20230327_38/
RIKEN ve diğer kuruluşlardaki bir grup araştırmacı, Japonya'daki ilk kuantum bilgisayarı geliştirdi ve dış kullanıcılara tam erişim verdi.Kuantum bilgisayarlar, çok hızlı bilgi işlem güçleri nedeniyle yeni nesil bir bilgisayar olarak kabul ediliyor.Quanta, fotonlar ve elektronlar gibi son derece küçük parçacıklardır. Bilgisayarda fiziksel fenomenleri kuantum seviyesinde uygulamak, hesaplama hızını katlanarak artırıyor.Ortak araştırma anlaşması imzalayan üniversitelerdeki ve şirketlerdeki araştırmacılara ilk yerli kuantum bilgisayara erişim hakkı verilecek.Araştırma grubu, geri bildirimlerin teknolojiyi geliştirmeye ve ilgili yazılım programlarının gelişimini hızlandırmaya yardımcı olacağını umuyor.RIKEN Kuantum Hesaplama Merkezi Direktörü Nakamura Yasunobu, büyük ölçekli bir kuantum bilgisayarın geliştirilmesinin dünyanın her yerinde hâlâ zorlu bir hedef olduğunu söylüyor.Böyle bir teknolojinin gelişimini bir maraton yarışına benzeten Nakamura, Japonya'nın da katkıda bulunmak için büyük bir fırsata sahip olduğuna inandığını söyledi.Japonya'da ABD'li teknoloji devi IBM tarafından geliştirilen bir kuantum bilgisayar, 2021 yılında Tokyo yakınlarındaki Kawasaki şehrinde tanıtılmıştı.İngiliz bir girişim tarafından geliştirilen bir diğer bilgisayarın da bu yılın ikinci yarısında Tokyo'da faaliyete geçmesi bekleniyor.Ticari seviyede kuantum bilgisayar geliştirme yarışı, özellikle ABD, Avrupa ülkeleri ve Çin arasında kızışıyor.