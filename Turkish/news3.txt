FROM:https://www3.nhk.or.jp/nhkworld/tr/news/20230328_02/
Japonya'nın Yurtdışı İçerik Dağıtım Kuruluşu'nun talebi üzerine Çinli yetkililer tarafından başlatılan bir soruşturma, Japon animasyon, film ve pembe dizilerinin korsan versiyonlarını yayınlayan yasa dışı bir internet sitesinin kapatılması ile sonuçlandı.Japonya'nın Yurtdışı İçerik Dağıtım Kuruluşu yetkilileri, soruşturmasının "B9GOOD" olarak bilinen korsan içerik sitesini yönettiklerinden şüphelenilen 30'lu yaşlardaki dört kişiyi hedef aldığını belirtiliyor.Site, 2008 yılında açıldığından beri Japon filmleri ve anime hayranları arasında popülerlik kazanmıştı.Siteye, geçtiğimiz aya kadarki iki yılda 300 milyondan fazla ve en yoğun dönemlerinde ayda 15,8 milyonun üzerinde erişim sağlandı.Japon kuruluşu, siber güvenlik uzmanlarıyla birlikte bir soruşturma yürütmüş ve çoğunlukla Japonya'daki kişilerin eriştiği web sitesinin Çin'den yönetildiğini tespit etmişti. Kuruluş, site yöneticilerinin korsan içeriği kaldırmasını defalarca talep etmişti.Jiangsu eyaletindeki soruşturma, Japon kuruluştan gelen bir ihbar üzerine başlatıldı ve sitenin kapatılmasıyla sonuçlandı.Yetkililer, site yöneticilerinin 100 milyon Yen'den (yaklaşık 759.900 dolar) fazla gelir elde ettiğine inanıyor.Japon kuruluşu, korsan sitelerin merkezlerini Japonya'dan taşımaları üzerine, diğer ülkelerdeki yetkililere bilgi sağlama çabalarını artırdı.Kuruluş, bu soruşturmanın, Çin merkezli bir korsanlık sitesinin operatörlerine Japon taraftan gelen bir ihbara dayanarak açılan ilk soruşturma olduğunu ifade ediyor.