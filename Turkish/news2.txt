FROM:https://www3.nhk.or.jp/nhkworld/tr/news/20230328_13/
Kuzey Kore, Pazartesi günü nükleer bir hava patlamasını simüle etmek için iki taktik balistik füze fırlattığını açıkladı.İktidardaki İşçi Partisi'nin Rodong Sinmun gazetesi, Salı günkü baskısında bir füze birliğinin Pyongyang'dan karadan karaya balistik füzeler ateşlediğini yazdı.Sahte nükleer savaş başlıklarının ülkenin kuzeydoğusundaki hedef adacığın 500 metre üzerinde patlatıldığı bildirildi.Güney Kore ordusu, Kuzey Kore'nin Pazartesi sabahı Pyongyang yakınlarından iki adet kısa menzilli balistik füze fırlattığını duyurmuştu.Rodong Sinmun gazetesi, Kuzey Kore'nin Pazartesi günü bir "insansız nükleer saldırı denizaltısı"nın üç günlük testlerini tamamladığını da yazdı."Haeil-1" adlı denizaltının Cumartesi günü doğudaki Wonsan'dan yola çıktığını ve 600 kilometreden fazla bir mesafeyi simüle eden bir rota boyunca ilerlediği ifade ediliyor.İnsansız aracın savaş başlığını, yola çıkmasından yaklaşık 41 saat sonra kuzeydoğu eyaletinin açıklarında patlattığı bildirildi.Kuzey Kore'nin bu hamleleri, ABD'nin Güney Kore ile ortak tatbikatlarının bir parçası olarak Kore Yarımadası yakınlarına nükleer enerjiyle çalışan bir uçak gemisi konuşlandırması üzerine geldi.