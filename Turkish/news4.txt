FROM:https://www3.nhk.or.jp/nhkworld/tr/news/20230327_31/
Tayvan Devlet Başkanı Tsai Ing-wen ve Çek parlamentosunun alt meclis başkanı, dünyadaki demokrasiler arasındaki dayanışmayı güçlendirme sözü verdiler.Marketa Pekarova Adamova Pazartesi günü Taipei'deki Başkanlık ofisinde Tsai ile bir araya geldi. 150'den fazla kişiden oluşan bir delegasyona liderlik eden Çek Cumhuriyeti'nin en üst yasama yetkilisi, Cumartesi Tayvan'a ulaştı. Bu, Tayvan'a ziyatette bulunan en büyük Çek Cumhuriyeti heyeti oldu.Tsai, Adamova'nın ziyaretini Tayvan-Çek ilişkilerinde önemli bir dönüm noktası olarak değerlendirdi. Tayvanlı lider, Çin'e açık bir atıfta bulunarak, alt meclis başkanının büyük baskılara rağmen Tayvan'a geldiğini kaydetti.Tsai, Tayvan ile Çek Cumhuriyeti arasındaki iş birliğinin ekonomi, bilim teknolojisi, kültür ve bölgesel güvenlik gibi bir dizi alanı kapsayacağını ifade etti.Adamova, küresel güvenlik ve refah için Tayvan Boğazı'nda barış ve istikrarın şart olduğunu söyledi. Bunun demokrasi yanlısı tarafa fayda sağlayacağını da sözlerine ekledi.Honduras'ın Pazar günü Tayvan ile on yıllardır süren bağlarını koparmasının ardından Tayvan'ın yalnızca 13 ülkeyle resmî diplomatik ilişkisi bulunuyor.Gözlemciler, Adamova'nın Taipei ziyaretinin, diplomatik bağları olmasa da benzer değerleri benimseyen ülkelerde Tayvan'a desteğin yayıldığını iletmek için bir fırsat yarattığını söylüyor.