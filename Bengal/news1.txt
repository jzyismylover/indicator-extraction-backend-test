FROM:https://www3.nhk.or.jp/nhkworld/bn/news/418303/
এপ্রিল মাসে শুরু হতে যাওয়া নতুন অর্থবছরের জন্য একটি রেকর্ড সর্বোচ্চ বাজেট অনুমোদন করেছে জাপানের সংসদের উচ্চ কক্ষ।<br />
<br />
ক্ষমতাসীন দল লিবারেল ডেমোক্রেটিক পার্টি এবং এর জোট অংশীদার কোমেইতোর সমর্থনে সংখ্যাগরিষ্ঠ ভোটের মাধ্যমে মঙ্গলবার উচ্চ কক্ষের পূর্ণাঙ্গ অধিবেশনে খসড়াটি পাস হয়।<br />
<br />
উল্লেখ্য, প্রায় ১১৪ লক্ষ কোটি ইয়েন বা প্রায় ৮৭ হাজার কোটি ডলারের সমমূল্যের ২০২৩ অর্থবছরের সাধারণ হিসাবের খসড়া বাজেটটি হচ্ছে ১১০ লক্ষ কোটি ইয়েনের পর্যায় অতিক্রম করা প্রথম বাজেট।<br />
<br />
এতে মূল্যস্ফীতি মোকাবিলার পাশাপাশি দেশের প্রতিরক্ষা সক্ষমতা জোরদারের জন্য তহবিল অন্তর্ভুক্ত রয়েছে।<br />
এদিকে, বাজেটের দ্রুত বাস্তবায়নের সুবিধার্থে মার্চের শেষ নাগাদ এসংশ্লিষ্ট বিলগুলো পাস করতে চায় ক্ষমতাসীন দলগুলো।