FROM:https://www3.nhk.or.jp/nhkworld/th/news/418281/
เหล่าผู้บัญชาการของยูเครนกำลังรายงานสถานการณ์พลิกผันในเมืองบัคมุตที่ถูกปิดล้อม โดยระบุว่าพวกตนได้ดำเนินการจนสามารถยับยั้งการรุกคืบของกองกำลังรัสเซียและว่ากำลังเพิ่มการโจมตีโต้กลับทหารหลายพันนายของทั้งสองฝ่ายถูกส่งเข้าสมรภูมิรบ ฝ่ายยูเครนระบุว่า สถานการณ์ "กำลังอยู่ตัว"แต่เมืองสโลฟยานสก์ที่อยู่ใกล้กันหวั่นเกรงว่า ตนอาจกลายเป็น "บัคมุตแห่งที่สอง" รัสเซียได้ระดมยิงขีปนาวุธเข้าใส่อาคารในเมืองดังกล่าว มีผู้เสียชีวิตแล้วอย่างน้อย 2 คนเหล่าผู้บัญชาการยูเครนกล่าวว่า พวกตนจะเพิ่มการโจมตีโต้กลับ "เร็ว ๆ นี้" โดยกำลังจะมีอาวุธล้ำสมัยที่สามารถใช้ได้เพิ่มมากขึ้น หลังจากที่ได้รับรถถัง Leopard 2 จากเยอรมนี ขณะที่เจ้าหน้าที่บางส่วนได้รับการฝึกอบรมเกี่ยวกับรถถังของอังกฤษแล้วหลายฝ่ายเกรงว่าการรุกคืบของยูเครนอาจกระตุ้นให้เกิดการต่อสู้รอบโรงไฟฟ้าพลังนิวเคลียร์ใหญ่ที่สุดในยุโรปมากขึ้นนายราฟาเอล กรอสซี ผู้อำนวยการทบวงการพลังงานปรมาณูระหว่างประเทศหรือ IAEA ได้พบกับประธานาธิบดีโวโลดีมีร์ เซเลนสกีของยูเครนก่อนการตรวจเยี่ยมโรงไฟฟ้าพลังนิวเคลียร์ที่เมืองซาปอริชเชียอีกครั้ง เขากล่าวว่า สถานการณ์ไม่ได้กำลังดีขึ้นเลย และว่าเขาจะทำทุกอย่างด้วยอำนาจที่มีเพื่อลดความเสี่ยงของอุบัติเหตุทางนิวเคลียร์