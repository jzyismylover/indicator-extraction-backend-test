FROM:https://www3.nhk.or.jp/nhkworld/th/news/418279/
เกาหลีเหนือเผยสิ่งที่ดูเหมือนหัวรบนิวเคลียร์ทางยุทธวิธี หลังนายคิม จ็อง อึน ผู้นำเกาหลีเหนือต้องการให้เพิ่มการผลิตวัสดุนิวเคลียร์ระดับเดียวกับอาวุธสถานีโทรทัศน์กลางเกาหลีของทางการเกาหลีเหนือรายงานในวันอังคารที่ 28 มีนาคมว่า นายคิมได้รับการบรรยายสรุปหนึ่งวันก่อนหน้าจากสถาบันอาวุธนิวเคลียร์เกี่ยวกับการพัฒนาอาวุธนิวเคลียร์ใหม่ และ "ระบบจัดการผนวกรวมอาวุธนิวเคลียร์" ของประเทศทางสถานีได้ออกอากาศภาพถ่ายสิ่งที่เกาหลีเหนืออ้างว่าเป็นหัวรบนิวเคลียร์ นอกจากนี้ยังแสดงภาพของแผ่นกระดานที่เขียนว่า "ฮวาซัน-31" รวมทั้งภาพวาดหัวรบที่ติดตั้งบนยอดขีปนาวุธพิสัยใกล้และขีปนาวุธนำวิถี"ฮวาซัน" มีความหมายในภาษาเกาหลีว่าภูเขาไฟทางสถานียังรายงานว่า ผู้นำเกาหลีเหนือได้ตรวจดูแผนการรวมถึงคำสั่งที่เป็นลายลักษณ์อักษรสำหรับปฏิบัติการโจมตีตอบโต้ด้วยนิวเคลียร์ นอกจากนี้มีรายงานว่า เขาได้ออกคำสั่งให้เพิ่มการผลิตวัสดุนิวเคลียร์ระดับเดียวกับอาวุธและเพิ่มการผลิตอาวุธนิวเคลียร์ที่มีพลังมากขึ้นที่ผ่านมา เกาหลีเหนือแสดงปฏิกิริยารุนแรงต่อการฝึกซ้อมร่วมยกพลขึ้นบกที่กำลังดำเนินอยู่ระหว่างสหรัฐกับเกาหลีใต้ซึ่งจัดขึ้นหลังอีกหนึ่งการฝึกซ้อมร่วม โดยสหรัฐได้ส่งยูเอสเอส นิมิตซ์ เรือบรรทุกอากาศยานขับเคลื่อนด้วยพลังนิวเคลียร์ไปยังท่าเรือในเมืองปูซานของเกาหลีใต้