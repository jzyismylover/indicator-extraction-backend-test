FROM:https://www3.nhk.or.jp/nhkworld/th/news/418282/
นายนิชิมูระ ยาซูโตชิ รัฐมนตรีกระทรวงเศรษฐกิจ การค้า และอุตสาหกรรมของญี่ปุ่นกล่าวว่า เขาพร้อมจะสนับสนุนการใช้เชื้อเพลิงสังเคราะห์ในเชิงพาณิชย์สำหรับรถยนต์คำกล่าวนี้มีขึ้นหลังฝ่ายบริหารของสหภาพยุโรปได้บรรลุข้อตกลงกับเยอรมนีเกี่ยวกับการจำหน่ายยานยนต์ติดตั้งเครื่องยนต์สันดาปที่ขับเคลื่อนด้วยเชื้อเพลิงที่เป็นกลางทางคาร์บอนต่อไป ก่อนหน้านี้ สหภาพยุโรปตั้งเป้าห้ามจำหน่ายรถยนต์ใหม่ที่ใช้เครื่องยนต์สันดาปภายในปี 2578นายนิชิมูระกล่าวว่า "อุตสาหกรรมยานยนต์กำลังมองหาความเปลี่ยนแปลงครั้งใหญ่ที่สามารถพูดได้ว่าเป็นการเปลี่ยนแปลงเชิงโครงสร้าง ผมจะแลกเปลี่ยนมุมมองอย่างตรงไปตรงมาต่อไปเพื่อให้ทราบว่า ยุโรปจะเดินหน้าความเคลื่อนไหวไปสู่การลดการปล่อยก๊าซคาร์บอนไดออกไซด์อย่างไร"นายนิชิมูระกล่าวว่า ญี่ปุ่นมองว่าเชื้อเพลิงสังเคราะห์เป็นทางเลือกหนึ่งเช่นกัน นอกเหนือจากยานยนต์ที่ขับเคลื่อนด้วยพลังไฟฟ้าและไฮบริดทั้งนี้ เชื้อเพลิงสังเคราะห์ผลิตขึ้นจากคาร์บอนไดออกไซด์กับไฮโดรเจน และจะปล่อยคาร์บอนไดออกไซด์เมื่อมีการเผาไหม้ แต่ถึงอย่างนั้นก็มองกันว่าเป็นเชื้อเพลิงที่เป็นกลางทางคาร์บอน เนื่องจากคาร์บอนไดออกไซด์ถูกขจัดออกจากอากาศในตอนที่ผลิตเชื้อเพลิงนี้