FROM: https://www.idnes.cz/zpravy/zahranicni/rusko-umrti-igor-skurko-jakutskenergo.A230406_090926_zahranicni_kha
Ano, to je pravda,“ uvedl pro ruský portál Arcticpost nejmenovaný, údajně vysoce postavený zdroj z bezpečnostních složek na dotaz, zda Škurko skutečně zemřel. Oficiálně úřady ani společnost Jakutskenergo úterní zprávu nepotvrdily.
Devětačtyřicetiletý Rus ve firmě se sídlem v Jakutsku na východě Sibiře působil jako zástupce generálního ředitele a vrchní inženýr. V cele předběžného zadržení se ocitl 31. března, den poté, co by zatčen. Krátce předtím mu ruská vládní strana Jednotné Rusko, jejímž byl členem, pozastavila členství.
Rozhodnutí o definitivním vyloučení Škurka mělo padnout po vyšetření jeho úplatkářské kauzy. Podle listu The Times ho podezírali, že neoprávněně přijal v přepočtu zhruba 134 tisíc korun. Údajně se muž odvolal. Další informace k jeho případu nejsou známé, podle médií však v cele zřejmě spáchal sebevraždu. Od začátku ruské agrese proti Ukrajině už nicméně za podezřelých okolností zemřelo devětatřicet vlivných Rusů.
Příkladem je třeba finanční ředitel ropné společnosti Tarkosaleněftěgaz Sergej Protoseňa, předseda správní rady ropného gigantu Lukoil Ravil Maganov, ředitel dopravy v Gazpromu Jurij Voronov, spoluzakladatel kdysi největší developerské společnosti Donstroj Dmitrij Zelenov, bývalý šéf moskevského leteckého institutu (MAI) Anatolij Geraščenko či šéfka finančního oddělení ruského Západního vojenského okruhu Marina Jankinová.
Zdroj: https://www.idnes.cz/zpravy/zahranicni/rusko-umrti-igor-skurko-jakutskenergo.A230406_090926_zahranicni_kha