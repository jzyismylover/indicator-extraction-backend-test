FROM: https://www.vientianetimeslao.la/%e0%ba%81%e0%ba%b2%e0%ba%99%e0%bb%81%e0%ba%ab%e0%bb%88%e0%ba%ab%e0%ba%a7%e0%bb%8d%e0%bb%88-%e0%bb%83%e0%ba%99%e0%ba%87%e0%ba%b2%e0%ba%99%e0%ba%9a%e0%ba%b8%e0%ba%99%e0%ba%9b%e0%ba%b5%e0%bb%83%e0%bb%9d/
ການແຫ່ຫວໍ່ເພື່ອງານບຸນປີໃໝ່ລາວ ພສ 2566 ທີ່ຈະຈັດຂຶ້ນວັນທີ່ 15 ເມສາ 2023 ນີ້ທີ່ນະຄອນຫຼວງພະບາງ ແຂວງຫຼວງພະບາງ, ນາງສັງຂານຈະຂີ້ຮູບປັ້ນຄວາຍ ຊຶ່ງຮອດປັດຈຸບັນນີ້, ຮູບປັ້ນຈໍາລອງຄວາຍນັ້ນໄດ້ສໍາເລັດຫຼາຍກວ່າ 60% ແລ້ວໂດຍແມ່ນຄູ-ອາຈານ ພາຍໃນວິທະຍາໄລວິຈິດສີນພື້ນເມືອງ ນະຄອນຫຼວງພະບາງ ເປັນຜູ້ຮັບຜິດຊອບສ້າງເຊີ່ງໜ້າວຽກທັງໝົດແມ່ນສຳເລັດໃນວັນທີ່ 11 ເມສາ 2023.
ປັດຈຸບັນນີ້, ການກໍ່ສ້າງຮູບຈໍາລອງດັ່ງກ່າວແມ່ນເລັ່ງໃສ່ເກັບລາຍລະອຽດ-ຕົບແຕ່ງຮຸ່ນຈຳລອງ, ລະບາຍສີ, ແຕ້ມສາກໜ້າລົດ, ຕິດຕັ້ງຮຸ່ນຈຳລອງໃສ່ລົດແຫ່ຂະບວນ ແລະ ກວດກາຄວາມລະອຽດ ທຸກຢ່າງ.
ສຳລັບຂະບວນແຫ່ນາງສັງຂານ ຈະມີການປະກອບເຂົ້າ ໃນຂະບວນແຫ່ຫວໍ່ໃນມື້ສັງຂານເນົາ ແລະ ມື້ສັງຂານຂື້ນປີໃໝ່, ໃນນັ້ນ ມື້ສັງຂານເນົາ ຄື ວັນທີ່ 15 ເມສາ ຈະມີຂະບວນແຫ່ຫວໍ່ຈາກວັດທາດນ້ອຍ ໄປຫາວັດຊຽງທອງ, ສ່ວນມື້ສັງຂານຂື້ນປີໃໝ່ ຄື ວັນທີ 16 ເມສາ ຈະມີຂະບວນແຫ່ຫວໍ່ຈາກວັດຊຽງທອງ ຫາວັດທາດນ້ອຍ.