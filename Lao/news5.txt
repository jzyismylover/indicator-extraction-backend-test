FROM: https://www.vientianetimeslao.la/%e0%ba%ab%e0%ba%bc%e0%ba%b2%e0%ba%8d%e0%ba%9b%e0%ba%b0%e0%bb%80%e0%ba%97%e0%ba%94-%e0%ba%88%e0%ba%b0%e0%ba%ab%e0%ba%bc%e0%ba%b8%e0%ba%94%e0%ba%9b%e0%ba%b0%e0%ba%a5%e0%ba%b4%e0%ba%a1%e0%ba%b2%e0%ba%99/
​ວັນທີ 2 ເມສາ 2023 ທີ່ຜ່ານມານີ້, ຫຼາຍປະເທດຜະລິດນ້ຳມັນເຊື້ອໄຟໄດ້ປະກາດວ່າ: ຈະຫຼຸດປະລິມານການຜະລິດນໍ້າມັນເຊື້ອໄຟເລີ່ມແຕ່ເດືອນພຶດສະພາເຖິງທ້າຍປີ 2023 ດ້ວຍຄວາມສະໝັກໃຈ.
​ອາຣັບບີ ຊາອຸດິດ ປະກາດຈະຫຼຸດປະລິມານການຜະລິດນໍ້າມັນເຊື້ອໄຟຈໍານວນ 500.000 ບາເຣວຕໍ່ມື້ເລີ່ມແຕ່ເດືອນພຶດສະພາເຖິງທ້າຍປີ 2023 ດ້ວຍຄວາມສະໝັກໃຈ; ຂະນະທີ່ສະຫະລັດອາຣັບເອມີເຣດກໍໄດ້ປະກາດຈະຫຼຸດຜະລະດນໍ້າມັນ 144.000 ບາເຣວຕໍ່ມື້; ກູເວດປະກາດຈະຫຼຸດ 128.000 ບາເຣວຕໍ່ມື້; ອີຣັກປະກາດຈະຫຼຸດ 211.000 ບາເຣວຕໍ່ມື້; ອານເຊຣີປະກາດຈະຫຼຸດ 48.000 ບາເຣວຕໍ່ມື້; ກາຊັກສະຖານປະກາດຈະຫຼຸດ 78.000 ບາເຣວຕໍ່ມື້ ແລະ ໂອມານປະກາດຈະຫຼຸດ 40.000 ບາເຣວຕໍ່ມື້.
​ນອກນີ້, ທ່ານ ອາເລັກຊານເດີ ໂນວັກ ຮອງນາຍົກລັດຖະມົນຕີຣັດເຊຍໄດ້ແຈ້ງໃຫ້ຮູ້ໃນວັນທີ 2 ເມສາ 2023 ທີ່ຜ່ານມານີ້ເຊັ່ນກັນວ່າ: ຣັດເຊຍຈະແກ່ຍາວເວລາການປະຕິບັດມາດຕະການຫຼຸດປະລິມານການຜະລິດນໍ້າມັນເຊື້ອໄຟຈໍານວນ 500.000 ບາເຣວຕໍ່ມື້ນັ້ນຈົນເຖິງທ້າຍປີ 2023 ດ້ວຍຄວາມສະໝັກໃຈ.