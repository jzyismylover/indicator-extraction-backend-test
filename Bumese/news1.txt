FROM:https://www3.nhk.or.jp/nhkworld/my/news/418269/
ဧပြီလမှာ စတင်မယ့် ဘဏ္ဍာရေးနှစ်အတွက် စံချိန်တင်များပြားတဲ့ ဘတ်ဂျက်ကို ဂျပန်အထက်လွှတ်တော်က အတည်ပြုလိုက်ပြီ ဖြစ်ပါတယ်။<br />
<br />
အဲဒီဘတ်ဂျက်မူကြမ်းကို ဂျပန်အထက်လွှတ်တော် မျက်နှာစုံညီ အစည်းအဝေးမှာ အင်္ဂါနေ့က အာဏာရ လစ်ဘရယ်ဒီမိုကရက်တစ်ပါတီနဲ့ မဟာမိတ် ခိုမေးတိုပါတီတို့ရဲ့ ထောက်ခံမှုနဲ့ အများစုမဲရပြီး အတည်ပြုခဲ့တာ ဖြစ်ပါတယ်။<br />
၂၀၂၃ ဘဏ္ဍာရေးနှစ်အတွက် ဘတ်ဂျက်မူကြမ်းမှာ အထွေထွေ စာရင်းဟာ ယန်း ၁၁၄ ထရီလီယံ ၊ အမေရိကန်ဒေါ်လာနဲ့ ဆိုရင် ၈၇၀ ဘီလီယံလောက်ရှိပါတယ်။ ဒါဟာ ယန်း ၁၁၀ ထရီလီယံ ပမာဏကို ပထမဦးဆုံးအကြိမ် ကျော်လွန်သွားခဲ့တာ ဖြစ်ပါတယ်။<br />
အဲဒီအထဲမှာ ဈေးနှုန်းတွေမြင့်တက်လာတာကို ကုစားဖို့အတွက် ရန်ပုံငွေနဲ့ ဂျပန်နိုင်ငံရဲ့ကာကွယ်ရေးစွမ်းရည် အားကောင်းစေရေးအတွက် အသုံးစရိတ်တွေ ပါဝင်ပါတယ်။<br />
ဘတ်ဂျက်ပါအတိုင်း လျင်မြန်စွာအကောင်အထည်ဖော်နိုင်ဖို့ အာဏာရအုပ်စုဟာ မတ်လမကုန်မီမှာ ဆက်နွယ်နေတဲ့ ဥပဒေမူကြမ်းတွေကို အတည်ပြုလိုပါတယ်။