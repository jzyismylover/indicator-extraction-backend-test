FROM:https://www3.nhk.or.jp/nhkworld/my/news/418271/
မြောက်ကိုရီးယားက လေထုတွင်း နျူကလီးယားပေါက်ကွဲတဲ့ ပုံစံမျိုးနဲ့ နည်းဗျူဟာမြောက် ပဲ့ထိန်းဒုံးကျည်နှစ်စင်းကို တနင်္လာနေ့က ပစ်လွှတ်ခဲ့တယ်လို့ ဆိုပါတယ်။<br />
<br />
အာဏာရ အလုပ်သမားပါတီရဲ့ အင်္ဂါနေ့ထုတ် Rodong Sinmun သတင်းစာမှာ ဒုံးကျည်တစ်စင်းဟာ ပြုံယမ်းကနေ ပစ်လွှတ်ခဲ့တဲ့ မြေပြင်ကနေ မြေပြင်ပစ် ပဲ့ထိန်းဒုံးကျည်တွေကို ပစ်ခတ်ခဲ့တယ်လို့ ဆိုထားပါတယ်။<br />
နိုင်ငံအရှေ့မြောက်ဘက်က ပစ်မှတ်ထားတဲ့ ကျွန်းသေးလေးရဲ့ ကောင်းကင်အထက် မီတာ ၅၀၀ မှာ နျူကလီးယား ထိပ်ဖူးတုတွေကို ဖောက်ခွဲခဲ့တယ်လို့ သတင်းစာမှာ ဆိုပါတယ်။<br />
တောင်ကိုရီးယားစစ်တပ်က မြောက်ကိုရီးယားဟာ တနင်္လာနေ့ မနက်က ပြုံယမ်းအနီးကနေ တာတိုပစ်ပဲ့ထိန်းဒုံးကျည် ၂ စင်း ကို ပစ်လွှတ်ခဲ့တယ်လို့ ပြောပါတယ်။<br />
Rodong Sinmun က မြောက်ကိုရီးယားဟာ ၃ ရက်ကြာ ရေအောက်နျူကလီးယားဒရုန်းတိုက်ခိုက်မှု စမ်းသပ်ချက် ပြီးဆုံးခဲ့တယ်လို့လည်း ဆိုပါတယ်။ Haeil-1 ဒုံးကျည်ကို အရှေ့ဘက်မှာရှိတဲ့ Wonsan ကနေ စနေနေ့မှာ ပစ်လွှတ်ခဲ့ပြီး ကီလိုမီတာ ၆၀၀ ကျော်အကွာရှိ ပုံစံပြုသတ်မှတ်ထားတဲ့ လမ်းကြောင်းအတိုင်း ပျံသွားခဲ့တယ်လို့ သတင်းစာမှာ ဆိုထားပါတယ်။<br />
အဲဒီဒရုန်းဟာ ၄၁ နာရီကျော်အကြာမှာ အရှေ့မြောက်ဘက်ရှိ ပြည်နယ်တစ်ခုရဲ့ ကမ်းလွန်ရေပြင်မှာ သူ့ရဲ့ ထိပ်ဖူးကို ဖောက်ခွဲခဲ့တယ်လို့ သိရပါတယ်။<br />
အမေရိကန်ပြည်ထောင်စုဟာ တောင်ကိုရီးယားနဲ့ ပူးတွဲစစ်ရေးလေ့ကျင့်မှုတစိတ်တပိုင်းအဖြစ် ကိုရီးယားကျွန်းဆွယ်အနီးမှာ နျူကလီးယားစွမ်းအင်သုံး လေယာဉ်တင်သင်္ဘောတစ်စင်းကို ချထားချိန်မှာ မြောက်ကိုရီးယားရဲ့ လုပ်ရပ်တွေ ပေါ်ထွက်လာခဲ့တာပါ။