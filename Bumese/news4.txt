FROM:https://www3.nhk.or.jp/nhkworld/my/news/418272/
ယူကရိန်းတပ်မှူးတွေဟာ အဝိုင်းခံထားရတဲ့ Bakhmut မြို့မှာ အလှည့်အပြောင်းတစ်ခုကို အစီရင်ခံခဲ့ပါတယ်။<br />
<br />
ရုရှားတပ်ဖွဲ့တွေရဲ့ ရှေ့တိုးထိုးစစ်ဆင်မှုတွေကို တန့်သွားအောင် သူတို့လုပ်နိုင်ခဲ့တယ်ဆိုတာနဲ့ တန်ပြန်ထိုးစစ်ဆင်ဖို့ အရှိန်မြှင့်တင်နေပြီလို့ ဆိုပါတယ်။<br />
နှစ်ဘက်စလုံးဟာ ထောင်နဲ့ချီတဲ့ စစ်သားတွေကို တိုက်ပွဲမြေပြင်ဆီ စေလွှတ်နေခဲ့ပါတယ်။ ယူကရိန်းဘက်က အခြေအနေတွေ တည်ငြိမ်နေပြီလို့ ပြောပါတယ်။<br />
ဒါပေမဲ့ အနီးမှာရှိတဲ့ Slovyansk မြို့ဟာ ဒုတိယမြောက် Bakhmut ဖြစ်လာဖွယ်ရာရှိတဲ့အပေါ် စိုးရိမ်နေကြပါတယ်။ ရုရှားဒုံးကျည်တွေဟာ အဲဒီက အဆောက်အဦတွေကို ထိမှန်ခဲ့ပြီး အနည်းဆုံး လူ ၂ ဦး သေဆုံးခဲ့ပါတယ်။<br />
ယူကရိန်းတပ်မှူးတွေက တကယ့်ကို မကြာမီမှာပဲ တန်ပြန်ထိုးစစ် စတင်ဖွယ်ရှိတယ်လို့ ပြောပါတယ်။<br />
သူတို့ရဲ့စခန်းတွေမှာ ခေတ်မီလက်နက်တွေ ပိုပြီး ရရှိလာမှာ ဖြစ်ပါတယ်။ ဂျာမနီကနေ Leopard 2 တင့်ကားတွေရရှိထားပြီး ဖြစ်ပါတယ်။ တချို့တပ်ဖွဲ့ဝင်တွေဟာ ဗြိတိန်တင့်ကားတွေနဲ့ လေ့ကျင့်မှုတွေ ပြီးဆုံးသွားပါပြီ။<br />
ယူကရိန်းရဲ့ တန်ပြန်မှုက ဥရောပရဲ့ အကြီးဆုံးနျူကလီးယား ဓာတ်အားပေးစက်ရုံဝန်းကျင်မှာ တိုက်ပွဲအရှိန်မြင့်တက်လာခြေ ကို အာဏာပိုင်တွေ စိုးရိမ်နေကြပါတယ်။<br />
နိုင်ငံတကာအဏုမြူစွမ်းအင်အေဂျင်စီ အကြီးအကဲ Rafael Grossi ဟာ Zaporizhzhia စက်ရုံကို နောက်တစ်ကြိမ်မသွားမီ သမ္မတ Volodymyr Zelenskyy နဲ့ တွေ့ခဲ့ပါတယ်။ မစ္စတာ Grossi က အခြေအနေတွေဟာ နည်းနည်းမှ ကောင်းမလာဘူးလို့ ပြောပါတယ်။ မတော်တဆဖြစ်မှုအန္တရာယ် လျှော့ချဖို့ သူ့လုပ်ပိုင်ခွင့် အားလုံးကို လုပ်ဆောင်မှာဖြစ်တယ်လို့ မစ္စတာ Grossi က ပြောပါတယ်။