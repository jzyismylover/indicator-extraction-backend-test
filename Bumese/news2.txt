FROM:https://www3.nhk.or.jp/nhkworld/my/news/418270/
ခေါင်းဆောင် Kim Jong Un က လက်နက်အဆင့်ရှိတဲ့ နျူကလီးယားပစ္စည်း ထုတ်လုပ်ရေး တိုးမြှင့်လုပ်ဆောင်ဖို့ တိုက်တွန်းပြောဆိုခဲ့တာကြောင့် မြောက်ကိုရီးယားဟာ နည်းဗျူဟာမြောက် နျူကလီးယားထိပ်ဖူးလို့ ထင်ရတဲ့ အရာကို ထုတ်ပြလိုက်ပါတယ်။<br />
<br />
နိုင်ငံပိုင် Korea Central Television က Nuclear Weapons Institute ဟာ အသစ်တီထွင်ထားတဲ့ နျူကလီးယားလက်နက်တွေနဲ့ နျူကလီးယားလက်နက် ပေါင်းစပ်စီမံခန့်ခွဲမှုစနစ်နဲ့ ပတ်သက်တာတွေကို တနင်္လာနေ့မှာ ခေါင်းဆောင် Kim ကို ရှင်းပြခဲ့တယ်လို့ အင်္ဂါနေ့မှာ ပြောဆိုပါတယ်။<br />
အဲဒီ ရုပ်သံအစီအစဉ်မှာ မြောက်ကိုရီးယားအစိုးရက နျူကလီးယားထိပ်ဖူးတွေလို့ဆိုတဲ့အရာတွေရဲ့ ဓာတ်ပုံတွေကို ပြသခဲ့ပါတယ်။ Hwasan-31 စကားလုံးပါတဲ့ နာမည်ပြားတစ်ခုရော၊ တာတိုပစ်ပဲ့ထိန်းဒုံးကျည်နဲ့ ခရုဇ်ဒုံးကျည်တွေရဲ့ ရုပ်ပုံတွေရေးဆွဲထားတဲ့ ပုံဆွဲကားချပ်တွေကိုလည်း ပြသခဲ့ပါတယ်။ ကိုရီးယားဘာသာစကားနဲ့ Hwasan ဆိုတာဟာ မီးတောင်လို့ အဓိပ္ပာယ်ရပါတယ်။<br />
Kim Jong Un ဟာ အစီအစဉ်တွေကို စစ်ဆေးတာနဲ့ နျူကလီးယား တန်ပြန်တိုက်ခိုက်မှု စစ်ဆင်ရေးတွေအတွက် အမိန့်တွေကို ရေးသားခဲ့တယ်လို့ အဲဒီရုပ်သံလွှင့်ဌာနက ပြောပါတယ်။ လက်နက်အဆင့်ရှိတဲ့ နျူကလီးယားပစ္စည်းတွေ ထုတ်လုပ်ရေးကို ချဲ့ထွင်ဖို့နဲ့ ပိုပြီးအားကောင်းတဲ့ နျူကလီးယားလက်နက်တွေ ထုတ်လုပ်ဖို့ တိုက်တွန်းတဲ့ ညွှန်ကြားချက်ကို Kim Jong Un က ထုတ်ခဲ့တယ်လို့လည်း သိရပါတယ်။<br />
တခြားပူးတွဲစစ်ရေးလေ့ကျင့်မှု ပြီးတဲ့နောက် ဆက်လက်ပြုလုပ်နေတဲ့ အမေရိကန်ပြည်ထောင်စုနဲ့ တောင်ကိုရီးယားတို့ရဲ့ ပူးတွဲကမ်းတက်လေ့ကျင့်မှုကို မြောက်ကိုရီးယားဟာ ပြင်းပြင်းထန်ထန်ဆန့်ကျင် တုံ့ပြန်ခဲ့ပါတယ်။ အမေရိကန်ပြည်ထောင်စုဟာ နျူကလီးယားစွမ်းအင်သုံး လေယာဉ်တင်သင်္ဘော USS Nimitz ကို Busan ဆိပ်ကမ်းကို စေလွှတ်ထားပါတယ်။