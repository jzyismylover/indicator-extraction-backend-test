FROM:https://www3.nhk.or.jp/nhkworld/ur/news/419390/
امریکی ایوان کے اسپیکر کیون میکارتھی بدھ کے روز کیلیفورنیا میں تائیوان کی صدر تسائی انگ وین سے ملاقات کریں گے۔اسپیکر کے دفتر نے ایک بیان میں کہا ہے کہ جناب میکارتھی محترمہ تسائی کے ساتھ غیر جماعتی بنیادوں پر مدعو کردہ ارکان کے اجلاس کی 5 اپریل کو میزبانی کریں گے۔اس اجلاس کے شرکا کا باضابطہ اعلان نہیں کیا گیا ہے۔ تاہم توقع کی جا رہی ہے کہ امریکی کانگریس میں چین پر پینل کے سربراہ مائیک گیلیگر سمیت چین کے خلاف سخت گیر مؤقف رکھے والے ارکان اجلاس میں شرکت کریں گے۔محترمہ تسائی براستہ نیویارک وسطی امریکہ کے دو ملکوں کا دورہ کر رہی ہیں۔ حکام کے مطابق، تائیوان واپس روانہ ہونے سے قبل وہ لاس اینجلس میں مختصر قیام کریں گی۔امریکی کانگریس کے ذرائع کے مطابق، ایوان میں امور خارجہ کمیٹی کے سربراہ مائیکل میکال کی سربراہی میں ایک وفد محترمہ تسائی سے بات چیت کے لیے رواں ہفتے تائیوان کا دورہ کرنے کا ارادہ رکھتا ہے۔چین نے امریکہ اور تائیوان کے مابین کسی بھی قسم کے سرکاری تبادلوں کی مخالفت ظاہر کی ہے۔