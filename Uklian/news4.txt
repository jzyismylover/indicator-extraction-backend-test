FROM:https://www3.nhk.or.jp/nhkworld/uk/news/20230404_05/
Приватний фонд у Японії розпочав роботу з надання допомоги українським евакуйованим у працевлаштуванні в країні.За словами представників Фонду Nippon Foundation, мовний бар'єр є однією з головних проблем, з якими стикаються евакуйовані українці під час пошуку роботи в Японії. У фонді кажуть, що деякі не можуть знайти бажану роботу, незважаючи на наявність спеціальних навичок та досвіду.Минулого місяця Фонд розпочав кампанію, в межах якої консультанти з працевлаштування допомагають українським евакуйованим з урахуванням їхніх навичок та побажань. Реалізацію проєкту було доручено некомерційній організації, що базується в Токіо.Українські шукачі роботи з'явилися в офісі некомерційної групи в понеділок, 3 квітня. Серед них — чоловік, який займався будівельними роботами в Україні.Програма надаватиме евакуйованим широкий спектр підтримки, зокрема допомогу у вивченні японської мови, супровід на співбесіди та сприяння в адаптації на новому робочому місці.Чоловік, який поспілкувався з одним із консультантів, висловив подяку за особисте надання йому професійної допомоги.Фуджіта Шіґеру, співробітник офісу Фонду Nippon Foundation у справах людей, переміщених з України, зазначив, що деякі українські шукачі роботи мають високу кваліфікацію та досвід і готові зробити негайний внесок у розвиток компаній.