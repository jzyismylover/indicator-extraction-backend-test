FROM:https://www3.nhk.or.jp/nhkworld/uk/news/20230403_11/
Президент України Володимир Зеленський підкреслив свою рішучість відновити контроль над східними та південними регіонами своєї країни, вказавши, що Україна найближчим часом активізує контрнаступ.Президент сказав у відеозверненні, що «Наступний тиждень буде особливо вагомим для нашого захисту, для нашого руху до перемоги». Він додав: «Ми вже готуємося до запланованих подій і рішень».Відео було оприлюднено у неділю, 2 квітня, що ознаменувала рік після того, як Україна відвоювала у російських військ усю Київську область.Зеленський сказав: «Буде день, коли ми скажемо: останній окупант утік або вбитий». Він додав, що Україна поверне всі свої території.Вважається, що запеклі бої тривають між російськими та українськими військами в східному опорному пункті України Бахмуті в Донецькій області, а також у прилеглих районах.Голова Офісу Президента України Андрій Єрмак заявив у неділю, 2 квітня, у повідомленні в соцмережах, що російські війська здійснили масований обстріл Костянтинівки, приблизно за 20 кілометрів на захід від Бахмута. Повідомляється, що напади пошкодили багатоквартирні будинки, в результаті чого шість людей загинули та вісім отримали поранення.Між тим, російські державні ЗМІ повідомили, що лідери Росії та Білорусі планують провести переговори у Москві в середу, 5 квітня, за день до зустрічі з метою поглибити свою співпрацю.Очікується, що два лідери обміняються думками щодо запланованого розміщення ядерної зброї в Білорусі.