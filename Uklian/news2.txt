FROM:https://www3.nhk.or.jp/nhkworld/uk/news/20230404_09/
Російська влада звинувачує спецслужби України у вибуху, внаслідок якого загинув воєнний блогер у кафе в Санкт-Петербурзі. Україна заперечує свою причетність до інциденту.Максим Фомін 2 квітня виступав із промовою в кафе, коли стався вибух. Він часто висловлював у соціальних мережах свою підтримку вторгнення Росії в Україну. Він загинув, ще 32 людини отримали поранення.У понеділок, 3 квітня, російські слідчі затримали 26-річну Дар'ю Трепову, яку оголосили в розшук за підозрою у вбивстві.Слідчі кажуть, що здетонувала вибухівка, яка, ймовірно, була закладена в статуетці, яку підозрювана вручила блогеру.Деякі російські ЗМІ повідомляють, що підозрювана заявила слідчим, що її обдурили.Національний антитерористичний комітет Росії, який координує антитерористичні операції, заявляє, що вибух був спланований українськими спецслужбами та здійснений агентом.Речник адміністрації президента Росії заявив, що про інцидент доповіли президенту Володимиру Путіну в день, коли він стався.Радник президента України Михайло Подоляк звинуватив Росію у своєму дописі в твіттері. Він припустив, що інцидент був актом внутрішнього тероризму.