FROM:https://www3.nhk.or.jp/nhkworld/fa/news/418245/
دولت ژاپن یک نسخه به روز‌شده از طرح اولیه‌اش برای مبارزه با سرطان، با تأکید بر تشخیص زودهنگام بیماری بوسیله افزایش اهداف عددی آزمایش‌ها را تهیه کرده است.آمار نشان می‌دهد که یک نفر از هر ۱۰ نفر در ژاپن احتمالا در طول زندگی خود مبتلا به سرطان می‌شود.این طرح شامل اقدام‌های ملموس برای شش سال آینده است و روز سه‌شنبه در یک جلسه کابینه به تصویب رسید.این نسخه جدید سه ستونی که در طرح قبلی وجود داشت را حفظ می‌کند که بر اساس آنها چالش‌ها باید شناسایی شده و اقدام‌های موثر ضد‌ آنها انجام گیرند. این ستون‌ها پیشگیری، درمان و حمایت از بیماران سرطانی هستند.این طرح همچنین اهداف عددی برای نسبت افرادی که آزمایش‌های سرطان انجام می‌دهند را از ۵۰ درصد کنونی به ۶۰ درصد افزایش می‌دهد. این امر بوسیله هماهنگی با دولت‌های محلی و کارفرمایان شرکتی صورت می‌گیرد.این طرح همچنین بر وضعیتی تمرکز می‌کند که در آن تعداد روزافزونی از داروهای درمانی مورد استفاده در خارج از کشور هنوز در ژاپن تأیید نشده‌اند.طرح مذکور بر ترویج آزمایش‌های بالینی بیشتر و نیز بر یک بازبینی احتمالی سامانه تأیید دارو در کشور تمرکز می‌کند.