FROM:https://www3.nhk.or.jp/nhkworld/fa/news/418247/
کره شمالی می‌گوید روز دوشنبه برای شبیه‌سازی یک انفجار هسته‌ای در هوا دو موشک بالستیک تاکتیکی پرتاب کرد.نسخه روز سه‌شنبه روزنامه حزب حاکم کارگران، رودونگ سینمون، گفت یک واحد موشکی از پیونگ‌یانگ این موشک‌های بالستیک زمین به زمین را پرتاب کرد.این روزنامه گفت کلاهک‌های جنگی هسته‌ای آزمایشی ۵۰۰ متر بالای یک جزیره کوچک هدف در شمال‌شرق این کشور منفجر شدند.ارتش کره جنوبی گفت کره شمالی بامداد روز دوشنبه دو موشک بالستیک کوتاه برد را از نزدیکی پیونگ‌یانگ پرتاب کرد.روزنامه رودونگ سینمون همچنین گفت این کشور یک آزمایش سه روزه «پهپاد تهاجمی هسته‌ای زیردریایی» را روز دوشنبه کامل کرد.این روزنامه گفت «هائِل-۱» روز شنبه از وونسان در شرق این کشور پرتاب شد و در امتداد مسیری که فاصله‌ای بیش از ۶۰۰ کیلومتری را شبیه‌سازی می‌کرد حرکت کرد.این پهپاد بنابر گزارش‌ها کلاهک جنگی خود را در آبهای نزدیک به یک استان شمال‌شرقی این کشور بعد از بیش از ۴۱ ساعت منفجر کرد.اقدام‌های کره شمالی در زمانی صورت می‌گیرند که آمریکا در حال استقرار یک ناو هواپیمابر هسته‌ای در نزدیکی شبه‌جزیره کره به عنوان بخشی از رزمایش‌های مشترک با کره جنوبی است.