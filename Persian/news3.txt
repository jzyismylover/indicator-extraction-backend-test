FROM:https://www3.nhk.or.jp/nhkworld/fa/news/418246/
کره شمالی از آنچه که به نظر می‌رسد کلاهک‌های هسته‌ای تاکتیکی باشد رونمایی کرده است زیرا کیم جونگ اون،‌ رهبر این کشور، خواهان افزایش تولید مواد هسته‌ای با درجه خلوص لازم برای تسلیحات هسته‌ای شده بود.تلویزیون مرکزی دولتی کره روز سه‌شنبه گفت که موسسه تسلیحات هسته‌ای روز قبل از این رونمایی در مورد توسعه این تسلیحات جدید هسته‌ای و «سیستم مدیریت ترکیبی تسلیحات هسته‌ای کشور برای کیم توضیح داده بود.»در این برنامه تلویزیونی تصاویری از آنچه که پیونگ یانگ ادعا می‌کند کلاهک‌های هسته‌ای است پخش شد. آنها همچنین پانلی را نشان دادند که بر روی آن عبارت «هواسان-۳۱» و نیز تصاویری از کلاهک‌هایی که روی موشک‌های بالستیک کوتاه برد و موشک‌های کروز سوار شده بودند به چشم می‌خورد. «هواسان» در زبان کره‌ای به معنی آتشفشان است.در این برنامه گفته شد که کیم طرح‌ها را بررسی و دستورات کتبی برای عملیات ضدحمله هسته‌ای صادرکرد. بنابه گزارش‌ها او همچنین دستور گسترش تولید مواد‌هسته‌ای با خلوص لازم برای ساخت تسلیحات هسته‌ای و افزایش تولید تسلیحات هسته‌ای قدرتمندتر را صادر کرد.کره شمالی به رزمایش زمینی مشترک جاری آمریکا و کره جنوبی به شدت واکنش نشان داده است. قبل از این رزمایش یک رزمایش مشترک دیگر انجام شد. آمریکا ناو هواپیمابر یواس اس نیمیتز را که با سوخت هسته‌ای کار می‌کند به بندر بوسان اعزام کرده است.